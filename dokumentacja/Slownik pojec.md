# Słownik pojęć 
Jest to plik nadrzędny w którym gromadzone są definicje pojęć. Sortujemy alfabetycznie. W podrzędnych plikach MD takich jak np. analizy bądź protokoły linkujemy bezpośrednio do definicji w słowniku.

**Błędy twarde** – informacje przekazywane przez system lub program Kalkulator wyborczy, członkom obwodowej komisji wyborczej o ewidentnych błędach obliczeniowych powstałych w trakcie tworzenia protokołu obwodowego. W systemie komunikaty o błędach twardych są sygnalizowane na czerwono. Protokołu z błedami twardymi nie można zatwierdzić (podpisać), wysłać na serwer centralny ani wydrukować. Drukowane jest jedynie - patrz **Zestawienie błędów**.

**Błędy miękkie** - patrz **Ostrzeżenia.**

**Brudnopis protokołu (Komisja Obwodowa)**
Jest to wydruk oficjalnego szablonu protokołu wyborczego wypełnionego danymi Obwodowej Komisji Wyborczej, lista kandydatów i listą członków obwodowej Komisji Wyborczej - brakuje jedynie liczb z wynikami. Po zamknięciu urn, komisja sprawdza czy brudnopis dostarczony wraz z innymi materiałami wyborczymi nadal jest aktualny. Jeżeli w ciągu dnia wyborczego doszło do zmiany w protokole (np. komitet wyborczy ABC lub konkretny kandydat zrezygnował z kandydowania) to aktualizowany jest szablon i można wydrukować nowy brudnopis. Natępnie członkowie komisji najpierw wypełniają ręcznie brudnopis po czym dane z brudnopisu wpisywane są do Kalkulatora Wyborczego.

**Dane uwierzytelniające** – login i hasło umożliwiające zalogowanie się użytkownikom do programu.

**Koordynator gminny** – osoba upoważniona do wsparcia informatycznego obwodów głosowania na terenie gminy.

**Lista kodów jednorazowych** – lista kodów umożliwiających osobom funkcyjnym zatwierdzenie protokołów obwodowych w systemie.

**Operator obwodowy** – osoba zajmująca się wprowadzaniem danych do programu w obwodzie głosowania. 

**Osoba funkcyjna** – osoba pełniąca funkcję przewodniczącego lub zastępcy w obwodzie głosowania lub konsul.

**Ostrzeżenia** (błędy miękkie) – informacje przekazywane przez program członkom obwodowej komisji wyborczej, w celu ułatwienia sporządzania protokołu obwodowego. Ostrzeżenia mogą (ale nie muszą) wskazywać na niepoprawność wprowadzonych danych. Należy się do nich odnieść w raporcie ostrzeżeń (w niektórych przypadkach musi to być też opisane w protokole obwodowym). W systemie komunikaty o ostrzeżeniach są sygnalizowane na niebiesko, a na wydruku protokołu obwodowego jest pogrubiany numer obwodu głosowania w nagłówku.

**Pełnomocnik ds. informatyki okręgowej komisji wyborczej** – osoba upoważniona do nadzorowania pracy w systemie przez okręgową komisję wyborczą.

**Protokół obwodowy** – dokument tworzony przez obwodową komisję wyborczą, zawierający wyniki głosowania w obwodzie, wywieszany do publicznej wiadomości oraz przekazywany do okręgowej komisji wyborczej w celu weryfikacji i obliczenia wyników wyborów w okręgu.

**Raport ostrzeżeń** – dokument zawierający informacje o ostrzeżeniach powstałych w trakcie wprowadzania wyników głosowania do programu. Musi być przekazany wraz z protokołami do okręgowej komisji wyborczej.

**Użytkownik gminny lub okręgowy** – osoba upoważniona do pracy w systemie w gminie, dzielnicy, konsulacie, Okręgowej Komisji Wyborczej lub Krajowym Biurze Wyborczym. 

**Zestawienie błędów** – dokument pomocniczy obwodowej komisji wyborczej zawierający informacje o błędach i ostrzeżeniach (błędach miękkich) powstających w trakcie wprowadzania protokołu obwodowego. Nie jest przekazywany do okręgowej komisji wyborczej.
